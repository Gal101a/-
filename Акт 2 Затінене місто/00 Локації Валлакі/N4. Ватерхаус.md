**Густий сад, наповнений травами та виноградними лозами, стоїть поруч із цією широкою садибою з червоним дахом. Похилий дах важко нависає над борознистими фронтонами, а вкриті мохом стіни провисають і випирають під вагою рослинності. Біля входу в будинок стоять красиві пофарбовані в червоний колір двері, верхня половина яких покрита матовим склом.**
https://uploads.worldanvil.com/uploads/maps/c84fc31b737f9b9edcfa725d27f3d629.jpg
#### N4А. Передні двері та вестибюль  
Передні двері замкнені й укріплені бронзовими смугами. Уся прислуга має ключі від цих дверей, так само як леді Вахтер і Ернст Ларнак. Двері можна виламати в разі успішної перевірки Сили (Сл 20).

**Якщо персонажі постукають у двері, слуга відчинить маленьке віконце на рівні очей і поцікавиться, у чому справа.** Незнайомців із підозрілим виглядом не запрошують всередину, на випадок якщо це вампіри.

#### N4В. Сходи
Сходи ведуть на 15 футів вгору, до верхнього холу (область N2l).

#### N4С. Кухня
Домашній кухар (див. область N4h) метушиться на цій майже стерильній кухні більшу частину дня, готуючи їжу і прибираючи за собою. Умивальник розташований у північно-східному кутку. Високі й вузькі двері в західній стіні ведуть у невелику комору.

#### N4D. Комора  
У цій кімнаті зберігаються ящики зі старим одягом, а також три бочки з питною водою, дві порожні винні бочки і одна повна. Винні бочки позначені назвою виноробні "Винний Чарівник" і маркою вина "Настоянка Червоний Дракон".

#### N4Е. Задній вестибюль
Задні двері замкнені і в усіх відношеннях схожі на передні двері (область N4a). У вестибюлі знаходяться прості дерев'яні двері, що ведуть в області N4d, N4f і N4h.

#### N4F. Шафа прислуги 
Той, хто обшукує цю шафу і досягає успіху в перевірці Мудрості (Сприйняття) (Сл 10), знаходить таємні двері в південній стіні. Двері можна відчинити на себе. Вони ведуть на кам'яні сходи (область N4g) у підвал.

#### N4G. Потайні сходи
Ці сходи з'єднують шафу прислуги (область N4f) і підвал (область N4s). Леді Вахтер користується цими сходами, щоб проходити в таємне лігво її культу (область N4t).

#### N4H. Кімната слуг
Обстановка цієї кімнати позбавлена уяви: чотири простих ліжка з однаковими простими дерев'яними скринями.

Четверо слуг леді Вахтер (Н чоловік або жінка, людина-обиватель [commoner]) сплять тут ночами. У прислугу входять кухар на ім'я Дхавіт [Dhavit], дві служниці - Мадалена й Амальтія [Madalena, Amalthia], і камердинер на ім'я Халік [Haliq]. Слуги знають секрети леді Вахтер, але швидше помруть, ніж зрадять її.

#### N4I. Приймальня
Леді Вахтер приймає своїх гостей тут, під пильним поглядом її мертвого чоловіка.

**Три елегантні тахти стоять навколо овального столу з чорного скла. Усе це розташовано біля палаючого каміна, над яким висить портрет усміхненого дворянина зі зламаним носом, скуйовдженим волоссям і сивиною на скронях. Кілька менших портретів висять на північній стіні.**

На портреті над каміном зображено лорда Миколу Вахтера, останнього чоловіка Фіони (зовнішність якого успадкували обидва його сини). Інші портрети зображують леді Вахтер, її синів, доньку та різних її покійних родичів.

Камін у приймальні має спільне вогнище з каміном у вітальні (область N4k). Ернст Ларнак перебуває у вітальні й підслуховує всі бесіди, які веде леді Вахтер із персонажами, щоб після того, як вони підуть, давати їй поради.

#### N4J. Їдальня
**Різьблений обідній стіл займає майже всю цю кімнату. Над ним владно нависає кришталева люстра. Столове срібло потьмяніло, а начиння вищербилося, але все ще має досить елегантний вигляд. Вісім стільців зі спинками, прикрашеними оленячими рогами, оточують стіл. Арочні вікна з кованими ґратами і склом виходять на невелику, вкриту туманом садибу.**

Якщо персонажі збираються виступити проти бургомістра, леді Вахтер пропонує їм гарячу їжу в їдальні, як жест підтримки і прихильності. [[02 Зустріч у Вахтерхаус]]
#### N4К. Вітальня  
Дерев'яні панелі, вишиті килими, кольорові меблі та яскраво розпалений камін роблять цю кімнату затишною. Над каміном закріплена голова оленя. Навпроти каміна високі, вузькі вікна виходять на зів'ялий сад. Шпигун леді Вахтер, Ернст Ларнак, відпочиває тут, коли не шпигує для неї.

**Скарби.** У кімнаті є кілька цінних речей: золотий кубок (250 зм), з якого Ернст п'є вино; кришталевий графин (250 зм); чотири електрумові канделябри (25 зм кожен) і бронзова урна із зображенням дітей, що граються (100 зм).
#### N4L. Верхній хол 
**Коридор із вікнами на обох кінцях огинає перила сходів. Картини в рамах і дзеркала, що висять рівними рядами на стінах, оточують вас осудливими поглядами і темними віддзеркаленнями.** 

#### N4М. Кімнати братів
**Ця спальня не містить нічого примітного: акуратно зроблені ліжка, стіл з олійною лампою, симпатична дерев'яна скриня, висока і вузька гардеробна шафа і завішене шторами вікно.**

Ці дві кімнати належать синам леді Вахтер, Миколі та Карлу. Існує 25% шанс того, що в одній із них прибирає покоївка (див. область N4h).

#### N4N. Кімната Стелли
Двері в цю кімнату замкнені з обох боків, і лише в леді Вахтер є ключ.
**Ця кімната добре обладнана, в тому числі плетений лавандовий килим, зручне крісло з квітковим візерунком і маленька книжкова шафа з колекцією різьблених дерев’яних котів на вершині**. 
Котів вистругав її старший брат, Карл, як подарунок якщо Стелла одужає від хвороби.

Дівчину звуть Стелла Вахтер (ХД жінка людина обиватель [commoner]. Якщо її знайдуть, вона має тьмяні очі та не реагує, нездатна розмовляти з гравцями чи навіть рухатися за власним бажанням. (Це тому, що вона втратила свою душу, яка наразі перебуває в пастці Ефірного плану. Для отримання додаткової інформації [[01 Доля Стелли Вахтер]])
#### N4О. Спальня господаря
Двері в цю кімнату замкнені. Ключі є у леді Вахтер та її слуг. 

**Навпроти дверей, у вогнищі шипить і бореться за життя невеликий вогник. Над каміном у рамі висить сімейний портрет: шляхетний батько й мати, їхні два юні сини та новонароджена донька в батька на руках. Сини усміхаються, але здається, що вони задумали недобре. Батьки виглядають як розвінчані монархи.**

**Дерев'яні панелі вкривають стіни цієї кімнати. Шафа і дзеркало стоять по обидва боки завішеного вікна, що виходить на південь. На верхній полиці стоїть замкнена залізна скриня, а також зберігається тридцятисантиментрова модель будинку в якому ви знаходитесь, виготовлена з гілочок, глини та пофарбованої соломи. У північній частині, широке ліжко з балдахіном стоїть поміж двох однакових приліжкових столиків з олійними лампами на них. 

У стінній шафі є полиці з модним взуттям і безліччю чудового одягу, включно з чорною церемоніальною робою з капюшоном (схожою на ті, що носять фанатики культу в області N4t). 

Леді Вахтер ховає ключ від цієї скрині на крихітному гачку в каміні, за камінною полицею. Персонаж, який обшукує камін близько хвилини, при успішній перевірці Мудрості (Сприйняття) Сл 10, знаходить ключ. Використання ключа знешкоджує пастку з отруєною голкою, заховану в замку (див. "Заходи для пасток" у главі 5, "Навколишнє середовище" в _Посібнику Майстра_). Істота, яка активує пастку і провалить ряткидок проти отрути на голці, непритомніє на 1 годину, замість того, щоб стати отруєною на 1 годину.
Модель будинку використовується [[Леді Вахтер]] для підтримання захисного кола навколо маєтку [[05.1 Захисне коло Вахтерхаусу]].
Залізна скриня оббита тонкими аркушами свинцю і містить кістки Лео Діліснія [Leo Dilisnya], ворога сімейства Вахтер. Лео був одним із солдатів, які зрадили і вбили Страда в день весілля Сергія і Тетяни. Він втік із Замку Равенлофт, лише для того, щоб його вистежив і вбив вампір Страд. Вахтери зберігають кістки під замком і ключ від нього, щоб Лео не можна було підняти з мертвих.
#### N4Р. Бібліотека

Подвійні двері в цю кімнату замкнені. Ключі є у леді Вахтер та її слуг.

**Ця кімната заповнена кішками. Книжкові полиці закріплені на стінах, але більшість із них пустують. Серед решти меблів можна виділити письмовий і журнальний столи, стілець і винний кабінет. Кімната має незвичну форму і жоден з її кутів не здається природним, ніби перекіс будинку привів їх у такий стан.**

Вісім котів господарюють у бібліотеці. Ці сімейні улюбленці кровожерливо налаштовані й нападають на будь-кого, хто спробує їх узяти в руки. Персонажі з пасивним Сприйняттям у 10 і більше помічають, що в однієї з кішок на нашийнику висить маленький ключ. Ключ відмикає скриню в області N4q.

Існує 25% шанс того, що одна з покоївок перебуває тут, прибираючи пил із полиць.

У винному кабінеті знаходиться непогана колекція винних келихів. На письмовому столі знаходяться порожні аркуші пергаменту, пір'яні ручки, чорнильниці, свічки і віск для печаток.

Більшість зразків із книжкової колекції сім'ї Вахтерів продали, щоб покрити борги, а ті зразки, що залишилися, не становлять особливої цінності. 
Щоб визначити тему конкретної книги скористайтесь 
к12 Книга
1. Том з алхімії
2. Бестіарій дивовижних звірів
3. Біографія забутого короля або королеви
4. Екзотична кулінарна книга
5. Книга з геральдики
6. Книга про військову стратегію
7. Епічна поема
8. Путівник світом вишуканих вин
9. Богохульний текст [Heretical text]
10. Історичний нарис
11. Антологія поезії
12. Теологічний трактат

Секція книжкової полиці, що простягнулася вздовж найпівденнішої південної стіни, насправді є потайними дверима на прихованих петлях. Книжкова полиця може бути зсунута на себе, чим відкриє дверний отвір, що веде в область N4q.
#### N4Q. Комора
**За зсувною панеллю книжкової шафи ховається запорошена, квадратна, десятифутова кімната із завішеним вікном і полицями, що стоять уздовж трьох стін. На нижній полиці розташовується залізна скриня. Решта полиць порожні.**
Ключ від скрині можна знайти в бібліотеці (область N4p). Використання ключа знешкоджує пастку з **отруєною голкою**, заховану в замку

> [!info]+ **Отруєна голка**
> Джерело: DMG
> Отруєна голка ховається в замку скрині або іншого предмета. Якщо спробувати відкрити скриню без правильного ключа, вискочить голка, що передає дозу отрути.
> 
> Коли пастка активується, голка вискакує на 7 сантиметрів із замка. Істота, що перебуває в цій ділянці, отримує 1 колючої шкоди і 11 (**2к10**) шкоди **отрутою**, а також повинна досягти успіху в скиданні **Статури зі Скл 15**, інакше вона стане отруєною на 1 годину.
> 
> Успішна перевірка **Інтелекту (Аналіз) зі Скл 20** дозволяє персонажу зрозуміти наявність пастки за змінами, зробленими в замку, щоб той вмістив голку. Успішна перевірка Спритності зі Скл 15 з використанням злодійських інструментів [thieves' tools] знешкоджує пастку, виймаючи голку із замка. Невдала спроба розкрити замок теж викликає спрацьовування пастки.
> 
**_Скарби._** Залізна скриня містить кілька предметів:

•   Шовковий мішечок з 180 ем, на кожній з яких викарбувано профіль Страда.

•   Шкіряна мошна зі 110 зм.

•   Дерев'яна люлька, що передалася через багато поколінь Вахтерів по чоловічій лінії.

•   П'ять сувоїв із нотаріально завіреною передачею наділів землі родині Вахтерів графом Страдом фон Заровичем близько чотирьох століть тому.

•  Рукопис «Голоси туману» (релігійний текст, написаний леді Фіоною Вахтер, який засвідчує, що поклоніння Езрі, богині туманів, може принести мир, порозуміння та урочистість) 
•  трактат «Гримуар нічного шепоту», ритуальна книга та релігійний текст до Матері Ночі, написаний відьмою Бабою Лисагою.

•   Дуже старий лист до леді Ловіни Вахтер [Lovina Wachter] (предка) від лорда Василя фон Гольца [Vasili von Holtz], із вдячністю Ловіні за багаторічну гостинність, вірність і дружбу.
Персонажі, які мають Том Страда (див. додаток С), розуміють, що почерк у листі до леді Ловіни такий самий, як і почерк Страда, що дасть змогу припустити, що лорд Василь і Страд - це одна особа.
#### N4R. Вхід до підвалу

Якщо персонажі наближаються до дверей підвалу зовні, прочитайте:
**Похилі, дерев'яні двері до підвалу із залізним кільцем замість ручки і залізними петлями розташовуються біля самого фундаменту будинку.**
Двері не замкнені. На іншій стороні дверей знаходяться кам'яні сходинки, що ведуть до кам'яного майданчика з дерев'яними поручнями. Далі, з майданчика, сходи йдуть на південь, приводячи в підвал.
#### N4S. Підвал
**Цей великий підвал має земляну підлогу. Два прольоти кам'яних сходів із дерев'яними поручнями, що ведуть угору, розташовуються один навпроти одного. Сліди на землі ведуть від одних сходів до інших. Ще одна стежка слідів веде від обох сходів до центру порожньої західної стіни. Чотири акуратно зроблені ліжка стоять у ряд біля південної стіни.**
Під земляною підлогою зарито вісім людських **скелетів** [skeleton] - оживлені рештки мертвих мешканців Валлаки, викрадені з церковного коморища (область N1) і оживлені леді Вахтер. Вони піднімуться і нападуть на будь-яких чужинців, які ступлять на підлогу. Скелети не нападають на тих, хто перед тим, як ступити на підлогу, вимовить фразу "Нехай мертві залишаться спокійними". Лише леді Вахтер, її сини, слуги і вірні культу фанатики знають цю фразу.

Ліжка знаходяться тут для того, щоб культисти могли переночувати.

Сліди на землі видають місцезнаходження потайних дверей у центрі західної стіни. Тому перевірка характеристик не потрібна, щоб виявити їх. Двері звуконепроникні і провертаються навколо своєї центральної осі.

#### N4Т. Штаб-квартира культу
**Мерехтливі свічки в залізних підставках наповнюють цю кімнату світлом і тінями. Це приміщення заввишки десять футів з великою чорною пентаграмою, викарбуваною на кам'яній підлозі. У кожній точці пентаграми стоїть дерев'яний стілець.**
**Тисячі виїмок і подряпин вкривають кам'яні стіни по колу, багато з них заплямовані вицвілою кров'ю столітньої давнини. На дальній стіні камери вирізьблено трифутовий кинджал з вигнутим руків'ям, а під ним дванадцятидюймовими літерами викарбувано фразу «У тиші - смерть». Розглядаючи подряпини на стінах і стелі, помічаєш, що більшість з них утворюють певне слово, яке нескінченно повторюється в стародавній кам'яній кладці: ЗРАДНИК.**
Ці слова та зображення Лео Ділішня викарбував на камені своїми вампірськими кігтями. Фраза «У тиші - смерть» є девізом Ба'ал Верзі, таємної гільдії вбивць, до якої належав Лео.
[[05.1 Захисне коло Вахтерхаусу]]
![Кинджал Лео.png](https://publish-01.obsidian.md/access/7db64b11c71d88572ddc6cd06b888976/images/Leo's%20Dagger.png) 
Якщо гравці проникли сюди ввечері без дозволу, то додайте:
**На чотирьох із п'яти стільців сидять чоловіки й жінки в чорних робах із капюшонами: молодий чоловік з анґельським обличчям; лисіючий здоровань; невисока жінка середніх років і вища, молодша, з неприємним поглядом дівчина. Вони встають, прямуючи до вас.**
Якщо 

Ці четверо є міськими жителями (ЗЗ чоловік або жінка чоловік **фанатик культу** [cult fanatic]), яких леді Вахтер спокусила обіцянками могутності, багатства і довголіття. Вони є членами її "книжкового клубу", нетерпляче чекають, коли леді Вахтер приєднається до них і прочитає їм кілька пасажів з її маніфесту (див. царину N4q), і, можливо, створить кілька монет. На п'ятому стільці, тихо підслуховуючи культистів, перебуває невидимий **біс** (imp) леді, [[Маджесто]].
Культисти зібралися тут таємно і нападуть на персоннажів, щоб приховати свої особистості. Вони є розлюченими жителями Валлаки, які не мають великого значення, але втомилися жити в страху та злиднях. Скористайтеся врізкою "[[Баровіанські імена]]", щоб створити їхні імена, якщо це буде потрібно.

Біс не вступає в бійку, якщо леді Вахтер не бере участі в конфлікті. В іншому випадку, він б'ється, захищаючи свою хазяйку.

